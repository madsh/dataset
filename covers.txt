Problem: Innovationsministeren skal besvare et udvalgsspørgsmål vedr. myndigheders for-sendelse af Digital Post til begge forældre om et fælles barn. Spørgsmålet er stillet i Social- Indenrigs- og Børneudvalget på vegne af Orla Hav (S) og Anne Marie Geisler Andersen (RV).
Baggrund: I skriftlig kommunikation til forældre om et barn, skal myndigheder – både før og efter introduktionen af Digital Post – vurdere, om information om forhold ved-rørende et fælles barn, hvor der er fælles forældremyndighed, skal sendes til begge forældre. Myndighedernes beslutning beror på en vurdering af relevant lovgivning på de pågældende sagsbehandlingsområder. Digital Post-løsningen tillader, at én meddelelse sendes til flere modtagere samti-dig, og er derfor ikke en hindring for kommunikation til begge forældre. I den fællesoffentlige digitaliseringsstrategi 2016-2020 fremgår det, at der skal udarbejdes en vejledning om, hvordan Digital Post sendes i overensstemmelse med gældende lovgivning i forbindelse med skriftlig information til forældre om et fælles barn. KL påtog i første omgang denne koordineringsopgave, men Digi-taliseringsstyrelsen overtog opgaven medio 2017, da KL ikke længere ønskede at løfte den. I arbejdet har følgende parter været inddraget: UM  (ligestillingsafdelin-gen), SM, ØIM, SUM, UVM, KL og Danske Regioner. Den af Digitaliseringssty-relsen koordinerede oversigt har været drøftet med KL og Danske Regioner siden primo 2018 og forventes ikke færdiggjort, da KL og Danske Regioner ikke finder oversigten tilstrækkelig brugbar, blandt andet da den ikke kan være retningsgiven-de i forhold til samspillet mellem de gældende særlovgivninger. Arbejdet med oversigten har vist at manglende samspil mellem forskellige lov-givninger er en udfordring for myndighederne, når de skal vurdere, om begge forældre skal modtage information i konkrete sager. Dette gælder bl.a. tolkningen af samspillet, forrang mv. mellem forskellig lovgivning, heriblandt ligestillingslo-ven, forældreansvarsloven, samt lovgivning på de pågældende sagsbehandlings-områder. I forbindelse med bidragene har UM (ligestillingsafdelingen) fremført, at praksis i dag i kommuner og regioner ikke til fulde efterlever ligestillingsloven. KL og Danske Regioner er ikke enige i denne vurdering, men mener, at udfor-dringen ligger i det manglende samspil mellem lovgivninger. Digitaliseringsstyrel-sen har fortsat dialog med relevante myndigheder. KL og Danske Regioner har fremført, at visse myndigheder er udfordret af tek-nisk legacy, der medfører, at de ikke kan sende samme meddelelse via Digital Post til begge forældre. I disse tilfælde, og hvor det vurderes nødvendigt at sende til begge forældre, kan myndighederne i stedet fremsende to separate breve. Den af spørgeren omtalte udfordring med manglende data i CPR-registret, vedrø-rer manglende registrering af forældremyndighed på børn født før maj 2004, medmindre der er sket ændringer i forældremyndighedsstatus for disse børn efter juli 2004. Problemstillingen afvikles løbende frem mod 2022, hvor oplysninger om alle børn indgår i CPR-registret. ØIM oplyser, at der ikke er planer om at gennemføre en efterregistrering af børn født før maj 2004. Spørger henviser desuden til manglende data i CPR-registret vedrørende foræl-dres orienteringsret. Orienteringsretten vedrører rettigheder for forældre uden forældremyndighed, og er således ikke relevant for spørgsmålet om, hvorvidt myndigheder sender post til begge forældre til et fælles barn, hvor der er fælles forældremyndighed.
Løsning: Digitaliseringsstyrelsen har udarbejdet svaret på udvalgsspørgsmålet. [Svaret er godkendt af økonomi- og indenrigsministeren.] Børne- og Socialministeriet og Udenrigsministeriet (ligestillingsafdelingen) er orienteret på embedsmandsniveau. Det indstilles, at ministeren godkender svaret til Social- Indenrigs- og Børneud-valget.
Procedure: Efter ministerens godkendelse af udvalgsspørgsmålet, sender Digitaliseringssty-relsen svaret til Social- Indenrigs- og Børneudvalget.
-----
Problem: Borger undrer sig over, at breve til 15-årige om Digital Post ikke er bedre målret-tet denne aldersgruppe.
Baggrund: Brevet, der sendes til 15-årige om tilmelding til Digital Post, har hidtil ikke været målrettet livsforhold relevant for denne specifikke målgruppe.
Løsning: Som led i indsatserne i regi af initiativ 1.1 (’Mere sammenhængende digitale bru-gerrejser’), udarbejdes nye breve til 15-årige og deres forældre, der har fokus på at hjælpe de 15-årige i gang med Digital Post. Brevene vil indeholde tydelig infor-mation om, hvad den unge skal gøre, samt hvordan forældrene kan hjælpe de unge. Brevene har desuden fokus på sammenhængen mellem NemID og Digital Post.
Brevet til de unge sendes ud i løbet af foråret 2019, og forældrebrevet sendes se-nere på året. Det indstilles, at ADAML godkender svaret.
Procedure: Det er aftalt med Kolding Kommune, at DIGST svarer borgeren.
Efter godkendelse sender SYF svaret til borgeren.
Kommunikation: Ikke relevant.
-----
Problem: I forbindelse med udfasning af Erhvervsstyrelsens tjeneste CVR Online 3.0 ulti-mo 2018 og overgang til Datafordeleren, kan NemLog-in ikke indhente nødven-dige CVR-data tilstrækkeligt hurtigt. NemLog-in har derfor behov for at hente visse CVR-oplysninger via Erhvervsstyrelsens ElasticSearch-løsning fremfor Da-tafordeleren.
Baggrund: NemLog-in har behov for at trække oplysninger fra CVR-registret, herunder op-lysninger om de enkelte produktionsenheder (p-enheder) pr. CVR-nummer i for-bindelse med: •	Tilslutning af nye myndigheder til NemLog-in •	Synkronisering af CVR-data, herunder p-numre, i NemLog-ins bruger-administration (FBRS) og fuldmagtsløsning De relevante oplysninger vedr. p-enheder omfatter numre, adresser m.v. per p-enhed. Hidtil har NemLog-in hentet disse oplysninger fra Erhvervsstyrelsen via tjenesten CVR Online 3.0. Denne tjeneste blev udfaset i december 2018, og NemLog-in skulle i stedet overgå til at trække CVR-data fra den fællesoffentlige it-infrastruktur Datafordeleren.  Det har imidlertid vist sig, at Datafordeleren ikke i tilstrækkeligt omfang dækker behovet for oplysninger om p-enheder pr. CVR-nummer. Det skyldes, at der kræ-ves et kald for hver enkelt af de ca. 2000 p-enheder og at disse kald tager omkring 1 sekund/kald, hvilket resulterer i timeout ved opdatering af p-numre. Disse uforholdsmæssigt mange kald med lange svartider gør brugen af CVR-tjenesterne i Datafordeleren til en løsning som ikke fungerer for NemLogin.
Løsning: Erhvervsstyrelsen udbyder en system-til-system adgang til CVR-data baseret på ElasticSearch. Ved integration til ElasticSearch-løsningen kan NemLog-in hente data om alle ca. 2000 p-enheder på omkring 1 sekund. Det er gratis for DIGST at benytte denne løsning og det løser hurtigt og effektivt problemet med at hente oplysninger om p-enheder. Fra medio 2019 (og efter go-liv på NL3 drift) vil NemLog-in derfor hente nødvendige CVR-data via Erhvervsstyrelsens Ela-sticSearch-løsning, fremfor Datafordeleren. Det indstilles, at Direktionen tager orienteringen til efterretning.
Procedure: CTD/Grunddataprogrammet er orienteret om sagen.
Kommunikation: Ej relevant.
-----
Problem: Handlingsplanen for FODS initiativ 9.2 – kommunikation og hjælp – evalueres hvert år. DIR skal nu godkende udkast til evaluering af handlingsplan 2018.
Baggrund: Initiativ 9.2 i FODS vedrører kommunikation til it-udfordrede – både borgere og virksomheder. Initiativ 9.2. har ingen styregruppe men en arbejdsgruppe beståen-de af medlemmer fra Erhvervsstyrelsen, KL, Danske Regioner, SKAT, Slots- og Kulturstyrelsen og ATP.  Det er aftalt i arbejdsgruppen, at ERST varetager handlingsplan og evaluering for virksomheder, og at DIGST varetager handlingsplan og evaluering for borgere. Handlingsplaner for kommunikation og hjælp udarbejdes med udgangspunkt i den strategi for kommunikation og hjælp, som PSTG har godkendt i 2017. Både handlingsplaner og evalueringer forelægges arbejdsgruppen men ikke PSTG til godkendelse (fremgår af initieringspapiret for 9.2, december 2016). Udkast til evaluering af handlingsplan 2018 redegør for de initiativer, der i 2018 er iværksat for at understøtte handlingsplanen.
Løsning: Det vedlagte udkast til evaluering er opdelt i en borgerdel og en virksomhedsdel. ERST har skrevet den del af evalueringen, som vedrører virksomhederne. Det fremgår af evalueringen, at de planlagte indsatser alle er nået. Da flere af indsatserne i handlingsplan 2018 har været billigere end forventet, er der iværksat flere indsatser end oprindeligt planlagt. De nye indsatser er godkendt af arbejdsgruppen inden iværksættelsen. Det indstilles, at VD godkender udkast til evaluering.
Kommunikation: Når VD har godkendt udkast til handlingsplan, sendes evalueringen i høring i arbejdsgruppen inden offentliggørelse. Efter endelig godkendelse offentliggøres evalueringen på digst.dk. Ligeledes orienteres Netværk for digital inklusion om evalueringen.
-----
Problem: Der er go-live af NemLog-in3 (NL3) driftsplatform den 25. marts 2019. Direkti-onen skal i den forbindelse godkende kommunikationsprodukter, som publiceres i forbindelse med go-live samt presseberedskaber hertil.
Baggrund: I forbindelse med go-live af NL3 driftsplatform er der behov for kommunikation via forskellige kanaler, herunder nyheder på digst.dk og digitalisér.dk samt sær-skilt information til tjenesteudbyderne. Formålet med kommunikationen er at orientere hhv. brugere og tjenesteudbydere om, hvad der kommer til at ske i for-bindelse med go-live, herunder hvad disse målgrupper skal være opmærksomme på i perioden omkring go-live.
Såfremt et evt. roll-back til NL2 skulle blive aktuelt efter go-live, er der forberedt særskilt kommunikation og presseberedskab hertil. Se tabel nedenfor.
Løsning: Kommunikationsmaterialet består af følgende: Produkt	Bemærkning	Offentliggørelse Før go-liv Nyhed på digst.dk  (bilag 1)		Publiceres på digst.dk snarest muligt forud for go-live. Nyhed til tjenesteudby-dere til digitaliser.dk  (bilag 2)		Publiceret på digitaliser.dk den 19. marts 2019 Presseberedskab til ny-heder forud for go-live, (bilag 3)	Til internt brug. Forslag til svar på spørgsmål om NemLog-in3 	 Ved behov for roll-back		 Cover vedr. roll-back (bilag 4)	Til internt brug om information vedr. proces for roll-back	 Presseberedskab ifbm. roll-back (bilag 5)	Til internt brug. Forslag til svar på spørgsmål om roll-back fra NL3 til NL2.	 Skabelon til nyhed vedr. roll-back (bilag 6)	Tilpasses efter den givne situation ved behov for roll-back	Publiceres på digitaliser.dk og digst.dk i forbindelse med roll-back.Pressehenvendelser Pressehenvendelser til DIGST vedr. NemLog-in besvares af vicedirektør Adam Lebech. Det indstilles, at ovenstående proces for kommunikation, samt kommunikations-produkter jf. bilag 1-6 godkendes.
Procedure: Når sagen er godkendt, publiceres vedlagte kommunikationsprodukter jf. tabel-len.
Kommunikation: Ved henvendelser fra pressen er primær talsperson vicedirektør i Digitaliseringsstyrelsen, Adam Lebech. Alle henvendelser skal gå igennem Digitaliseringsstyrelsens presserådgiver, Louise Simoni , losim@digst.dk (tlf. 6169 8344).  
